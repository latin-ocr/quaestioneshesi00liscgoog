37

utramque carminis interpolationem - alteram, qua ‘Pandorae‘
nomen memoriae proditur, et alteram, qua fabula de una illa
muliere narratur - unius esse interpolatoris iure colligimus, qui
versus 69-82 propter versus 90-104 interpolaverit? nomen autem
‘Pandorae', quod in reliquiis variarum fabularum ab interpolatore
concinnatis exstabat, alio carminis loco commemorari debuit. quod
ipsi versus 90-104 quibus pristinam narrationem aucturus erat
nomen ‘Pandorae’ non protulerint, mirum non est. in carmine,
quod omnino ‘Pandorae’ fabulam enarravit, unde fortasse versus
90-95-1- 100-104 interpolator sumpsit, vox γυνή Pandoram satis
significavit. interpolator igitur, ut fabula satis intellegeretur,
in priorem locum carminis versus aliquanta-82) inseruit, quibus ‘Pan-
dorae’ nomen traderetur. - errant igitur omnes interpretes an·
tiqui nec non recentes, qui primam mulierem ab Hesiodo Pandoram
nominatam esse contendunt. nominis explicatione, quam interpolator
adiecit, id videtur egisse, ut coniunctionem inter primam mulierem
et ‘Pandoram' artiorem efficeret. prima mulier ab omnibus fere
dis deabusque hominibus datur, praesertim cum interpolator Gratias,
Horas, Suadam de suo addiderit. rectior autem nominis explicatio
videturesse: ‘quae omnia dat'. etiam Terra enim Πανδώρη vocatur,
quae certe ipsa ab omnibus dis deabusque non est donata, sed
ipsa omnibus omnia donat.

De singulis haec addam: versus 93, ex Homeri τ360 sumptus,
iam dudum pro interpolatione habetur et recenti quidem, loco simili
adscriptus. de versu 95, qui versus 49 simillimus est, postea agam,
cum quaestio de his versibus ad rationem spectet, quae inter to·
tam partem mythologicam et ipsa Opera intercedat. - versus 105
totam narrationem concludere et quasi in unum corpus redigere
videtur, cum rem ad Prometheum reflectat. at ipsum poetam
fabulam, quae praecipue primae mulieris originem narravit, hoc
modo conclusisse quis dicat? interpolatoris est: neque euim, cum

‘Pandorae’ fabula, sieut vetustissimis temporibus exstitit, neque ·

ad Prometheum neque ad Epimetheum spectasse videatur, iure
quisquam versum105cumhac fabula arte csse coniunctum dicat, ut
eum alteri fabulae 'et carmini deperdito attribuere liceat. ipse
interpolator eum invenit, ut interpolationem suam alio e carmine
sumptam etiam artius cum genuina Operum fabula coniungeret,

quae a Promethei fabula proficiscitur. - versum 99 removendum
esse Dimitrijevlcius (l. 1. pg. 174) iam comprobavit. -

Ut iam de Operum narratione loquendi finem faciam atque
disputationem concludam, breviter referre mihi liceat, quo modo
tota res sit comparata: exstitit vetusta aliqua fabula de primae

 

